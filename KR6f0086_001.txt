#-*- mode: mandoku-view; -*-
#+DATE: 2015-08-30 20:02:32.674351
#+TITLE: 阿彌陀經義記
#+PROPERTY: CBETA_ID T37n1755
#+PROPERTY: ID KR6f0086
#+PROPERTY: SOURCE Taisho Tripitaka Vol. 37, No. 1755
#+PROPERTY: VOL 37
#+PROPERTY: BASEEDITION T
#+PROPERTY: WITNESS T@JIA
#+PROPERTY: LASTPB <pb:KR6f0086_T_001-0306a> 
#+PROPERTY: JUAN 1
¶
No. 1755 [cf. No. 366]¶
阿彌陀經義記¶
¶
天台智者大師說門人章安灌頂記¶

夫至聖垂慈照機應迹。開導六道普濟十方。¶
逐境昇沈隨緣淨穢。斯則善權攝誘引趣菩¶
提。是故大覺彌陀昔弘誓力應形極樂現處¶
道場。三輩願生皆入定聚。色像殊勝壽量難¶
思。寶樹天華咸能演法。清風流水俱說妙音。¶
聞唱苦空證無生忍。釋迦聖主本願弘深。不¶
捨慈悲。化茲穢境五痛燒然八苦煎逼。廣明¶
誡勸遍洽群品。示其妙術十念往生。四眾¶
奉行依教修觀。說有廣略時處不同。靈鷲¶
宣揚三種淨業。舍衛敷演六方護念。阿彌¶
陀者天竺梵音。震旦譯言為無量壽。化主極號¶
以立嘉名。經者訓常。出聖人口此即釋尊所¶
說語西方事故言經也。即斯一教在文雖約¶
明義實繁。總語西方安養國界。第一釋名。從¶
人。標稱。依教修習往生彼國。第二辨體。法性¶
真如諦心觀察證常樂果。第三宗致。淨土機¶
緣妙樂莊嚴化像迎攝第四力用。破除愛見¶
五住塵勞正習俱盡。第五教相。帶別挾通生¶
熟醍醐總為教相也。分文三段。序正流通。略¶
無別序。通中具六。第一如是者決定之辭。大¶
聖觀機。為多瞋者略說深妙。為多貪人廣開¶
祕密。為多無明者處中而說。言不虛發應物¶
逗緣。第二我聞者。如來正法無量無邊。我所得¶
聞猶如微渧。所不聞者喻大海水。第三一時者。
<pb:KR6f0086_T_001-0306b>¶
有感斯應。機悟之辰。即於會座革凡成聖。第四佛¶
者正標化主。應供遍知四辯六通三明八解¶
一音演說隨類開曉。第五在舍衛國者此名聞物。¶
多有名賢。又饒珍寶覺徒商侶諸國共臻。復¶
名為無物不有。祇樹給孤獨園者。祇陀捨樹¶
創起門坊。須達賑貧黃金布地共立精舍也。¶
第六與大比丘僧者。大義三種。天王大人所敬故¶
言為大。遍知內外經教是故言多。超九十¶
五上故名為勝。比丘者此言除饉。在因三¶
義。乞士怖魔破惡。果地三德應供殺賊不生。¶
僧者四人已上和合羯磨事理無隔匡維正¶
教。千二百五十人俱者。三迦葉眾共有一千。¶
舍利目連二百五十。常隨聖尊為證信眾。長¶
老舍利弗智慧上首。翻鶖鷺子。大目揵連神¶
力標名。此翻讚誦。摩訶迦葉此翻飲光亦言大¶
龜氏。又曰光波。摩訶迦旃延善能清論。此¶
翻扇繩。摩訶俱絺羅辯才無滯。此翻大膝。離¶
波多翻為室宿。亦曰常作聲。周梨槃陀伽此¶
土翻譯曰小路邊生。難陀尊者此翻欣樂。阿¶
難陀者翻善欣悅。羅睺羅者此言障持。憍梵¶
波提譯曰牛跡。賓頭盧頗羅墮翻走閉門。迦¶
留陀夷翻大麁黑。劫賓那翻為房宿。薄拘羅¶
者翻曰善容。阿[少/兔]樓馱翻為如意。文殊師利¶
此翻妙德。阿逸多者翻無三毒。乾陀訶提翻¶
為香意。常精進者此土方言。如是等者結菩¶
薩眾。釋提桓因翻能天主。等諸天眾。總結同¶
聞列眾序竟。¶

正說為二。初明彼佛依正二果。次勸物往生。¶
初復為二。前標次釋。前標國界。後明化主。此
<pb:KR6f0086_T_001-0306c>¶
經命章對舍利弗。餘經皆有請主。此經無問¶
自說。十二部中亦不具足無兩種偈。其餘諸¶
部亦不全有。不對菩薩告聲聞者。適化無方欲令凡¶
夫小乘厭此欣彼也。標依果中前明近遠。從¶
是西方過十萬億佛土有國名極樂。望賢首¶
猶是下品。但比娑婆故言極樂。彼有三名。極¶
樂對苦。安養從用。無量壽國者逐人名國。次¶
出正果號阿彌陀。其實有量。以餘人不能稱¶
數。既云觀音補處下地。不知說無量耳。彼土¶
何故下解釋。前明依果有三。初總次別後結。¶
初總如文。七重行樹下別釋有四。一明寶樹¶
池樓閣奇麗。二明天華天樂映顯莊飾。三明為¶
宣道品。四樹奏樂音。其樹七重皆是四寶金¶
銀瑠璃玻瓈等寶。七重羅網七重行樹微風¶
徐動暢發和音。聞此聲時即入正位。八功德¶
水充滿盈溢。輕清冷軟美而不臭。飲時調適¶
飲已無患。底布金沙。四面階道四寶合成。池¶
中蓮華大如車輪。光色炫燿微妙香潔。上有¶
樓閣。亦以四寶而嚴飾之。二明天樂。不撫而¶
韻絃出無量法化之聲。聽發慈心。聞便悟道。¶
晝夜六時雨曼陀羅。天華至妙名曼陀羅。色¶
妙無比香氣芬馥。常以清旦衣裓盛華。供養¶
他方十萬億佛。即以食時還到本國。衣裓是¶
盛華器。形如函蓋而有一足。手擎供養。三雜¶
色鳥白鶴孔雀鸚鵡鴝鵒。亦如此間水禽之¶
類。迦陵妙音清高。可譬佛聲。共命兩¶
頭而同一體生死齊等。故曰共命。此等眾鳥¶
晝夜六時演暢五根五力七覺八道。妙音和¶
雅。即道品中法門名義。初五根者信進念定
<pb:KR6f0086_T_001-0307a>¶
慧。次明五力名不異前。根生有力別更號。七¶
菩提分念擇進喜捨捨定等。八正道分正見正¶
思正語正業正命正進正念正定。善修道品¶
即得見諦至於無學。勿謂此鳥罪報所生。皆¶
是彼佛欲令法音宣流變化所作。四明七重¶
行樹及寶羅網。妙音譬如百千種樂同時俱¶
作。自然皆生念佛念法之心。悟無生¶
忍。怡然快樂。¶

次辯正果文復有二。前明化主次辨徒眾。化¶
主又二。初辨光明無量次述壽命無限。大品¶
云。欲得光明無量壽命無極。當學般若。就¶
次徒眾前辨聲聞次明菩薩。前問前云有無¶
數聲聞。後何得云眾生生彼國者皆是阿鞞¶
跋致。解云彼土二乘亦皆不退。二乘不退為¶
凡夫。菩薩不退為小乘也。從眾生聞者下第¶
二勸物往生有三。初正勸往生。次引證勸。三¶
結勸又二。初正勸。次示往生方法。就初又二。¶
初正勸次釋勸意。舍利弗以少善下次示方¶
法。問前云不可以少善。後何云一日七日心¶
不散亂皆得往生。答今不以時日為多少。特由¶
用心厚薄耳。若能七日一心不亂。其人命終¶
阿彌陀佛以宿願力化佛迎接。心不顛倒即¶
得往生。何以故臨終一念用心懇切即當得¶
去也。我見是利即是釋意。應當發願一心修¶
行。發願莊嚴行願相扶必當得往生也。如我¶
今者下引證勸。非我獨歎彼依正勸物往生。¶
六方諸佛皆悉勸發稱揚讚歎恒河沙數各於¶
其土往生彼國。若男女聞是經名。皆為諸¶
佛共所護念。皆得不退無上菩提心。故汝等
<pb:KR6f0086_T_001-0307b>¶
當信我語及諸佛說。發願欲生皆不退轉往¶
生彼國。彼諸佛等亦稱釋迦。能為難事於娑¶
婆雜惡五濁境界。為諸眾生說難信之法。當¶
得菩提。穢國障深五濁垢重。貪瞋是煩惱濁。¶
五見為見濁。二濁為本攬此作因得有連持之¶
命而。於五陰假立眾生。此四經時名為劫濁。¶
穢國苦多其濁極重。同居淨土其濁即輕。因¶
順餘方有其名字。無此迫惱號極樂耳。¶

佛說經已下即流通段。說經既竟。四眾天人¶
修羅等類歡喜信受。聖主難遇若優曇華。慶¶
今得見。正法難聞而今聞。昔所未悟而今得¶
悟。具此三喜是故欣悅。得之於懷踊躍無量¶
也。¶
阿彌陀經義記終